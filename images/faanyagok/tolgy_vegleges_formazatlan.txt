<!DOCTYPE html>
<html>
<head>
<title>Tölgy adatai</title>
</head>
<body>
<h1>Tölgy mint élő fa</h1>
<p>
A kocsányos tölgy európai (kontinentális) flóraelem. Magyarországon a síkvidéki erdők uralkodó fája. 
A szélsőséges éghajlat nem árt neki, a kései fagyokra érzékeny. Minden talajtípuson megtalálható,
 de nagyon tápanyagigényes. A kocsánytalan tölgy szintén európai flóraelem,
  Magyarországon elsősorban hegy- és dombvidékeken található. Az éghajlati szélsőségeket rosszul tűri,
 a kocsányos tölgynél kevesebb meleget, több páratartalmat, alacsonyabb talajnedvességet kíván.
 Mindkét faj magas kort ér el. A nemes tölgyeket az erdőgazdaságokban 80…150 éves korukban termelik ki.

A kocsányos és a kocsánytalan tölgy magassága egyaránt 30…40 m körüli, törzsátmérője 1…2 m-es is lehet.
 Hatalmas, erős, szabálytalan koronájú fák. A kocsányos tölgy kérge először ezüstszürke, 
 idővel sötétebb szürke lesz, hosszanti repedésekkel. Idős korban a tőnél a kéreg mélyen repedezett, kemény,
  feketés-szürkés vagy barna színű. Kéregvastagsága 1…6 cm. A kocsánytalan tölgy kérge idős korban
   kevésbé durva és kevésbé vastag, mint a kocsányos tölgyé.
</p>
<h1>Tölgy (faanyag)</h1>
<p>A kocsányos és a kocsánytalan tölgy anyaga szemre nagyon hasonlít egymásra,
 de a kocsánytalan tölgy átlagban kissé sűrűbb, keményebb, durvább rostú.
  A szíjács keskeny, sárgásfehér, a gesztje sárgásbarna. Gyűrűs likacsú fa.
   Nagy, kerek edényei jól láthatóak, a keresztmetszeten a korai pásztában az évgyűrűhatár mentén 
   egy (kocsányos tölgy) vagy több (kocsánytalan tölgy) sorban helyezkednek el.
    A késői pászta felé gyors átmenettel szűkülnek, és sugárirányú sorokba rendeződnek,
	 a kocsánytalan tölgynél néhol villásan elágazó mintázatot alkotnak.
	  Különböző vastagságú bélsugarai vannak, ezek sárgás színűek, a nagyobbak elég feltűnőek.
	   A bélsugarak a húrmetszeten sötét, akár 6 cm-es vékony hosszanti vonalak,
 a sugármetszeten szabálytalan alakú, különböző méretű fényes, barnás csíkok formájában tűnnek fel.</p>

<table>
<caption> Fizikai tulajdonságok </caption>
<tr>
	<td>Rönkhossz</td>
	<td>15...25 m</td>
</tr>
<tr>
	<td>Rönkátmérő</td>
	<td>	1,0…2,5 m</td>
</tr>
<tr>
	<td>Sűrűség</td>
	<td>0,64 g/cm<sup>3 </sup></td>
</tr>
<tr>
<td colspan="2">Zsugorodás</td></tr>
<tr>
	<td>Sugárirányban</td>
	<td>	4,3 %</td>
</tr>
<tr>
	<td>Húrirányban</td>
	<td>8,9 %</td>
</tr>
<tr> <td colspan="2"> Keménység </td> </tr>
<tr>
	<td>Rostra merőleges</td>
	<td>24,4 MPa</td>
	</tr>
<tr>
	<td>Rosttal párhuzamos</td>
	<td>47,1 MPa</td></tr>
<tr>
	<td >Merevség	</td>
	<td>13 200 MPa</td>
</tr>
<tr><td colspan="2">Szilárdság</td></tr>
<tr>
	<td>Nyomó</td>
	<td>61 MPa</td></tr>
<tr>
	<td>Hajlító</td>
	<td>88 MPa</td>
	</tr>
<tr>
<td>Nyíró</td>
<td>11 MPa</td>
</tr>
</body>
</html>